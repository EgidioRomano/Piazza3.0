<div id="home_root" class="no_padding">

    <div class="section_header">
        <div class="title"><h1>Piazza 3.0: E-democracy per Piazza Armerina</h1></div>
        <div class="description">
            Piazza 3.0 è un progetto valoriale, ricreativo, formativo, culturale, apartitico, aconfessionale, libero e indipendente. È di natura socio-culturale, ed accoglie tutte le persone che condividono gli scopi enunciati nello Statuto dell'Associazione. Si fonda sul volontariato, è autofinanziato ed è senza scopo di lucro. Piazza 3.0 si ispira ai principi costituzionali di democrazia e di uguaglianza, ai valori della vita, della pace, della libertà e persegue gli obiettivi della legalità, della giustizia e del benessere sociale.<br>
            Lo scopo principale di Piazza 3.0 è quello di portare la sovranità nelle mani dei cittadini, il potere al popolo sovrano, l'uguaglianza tra tutti i cittadini; rendere l'uomo libero, la società giusta, e ridistribuire il lavoro e la ricchezza economica-culturale. A tal fine, l'Associazione mette a disposizione degli Associati questa piattaforma web, nella quale è implementato il concetto di democrazia digitale o democrazia elettronica (dall'Inglese <i><a target="_blank" ng-href="https://it.wikipedia.org/wiki/E-democracy">e-democracy</a></i>, contrazione di <i>electronic democracy</i>), applicando in particolare i principi della <a target="_blank" ng-href="https://it.wikipedia.org/wiki/Democrazia_liquida">democrazia liquida</a>. Si tratta di uno strumento democratico che permette ai propri utenti di proporre argomenti e tematiche di interesse comune - che chiameremo <b>topic</b> - per sottoporli all'opinione di altri utenti. Ogni utente può inoltre decidere se dibattere ed eventualmente anche votare <b>topic</b> proposti da altri utenti. Attraverso questa piattaforma ogni Socio è libero di decidere se, come e quando partecipare alla vita Associativa: può decidere di farlo, e quindi di votare, in prima persona, esercitando appunto una forma di <a target="_blank" ng-href="https://it.wikipedia.org/wiki/Democrazia_diretta">democrazia diretta</a>, oppure può scegliere di delegare il proprio voto ad un rappresentante di fiducia (il delegato), esercitando invece una forma di <a target="_blank" ng-href="https://it.wikipedia.org/wiki/Democrazia_rappresentativa">democrazia rappresentativa</a>. Tale delega non è permanente e può essere revocata in ogni momento.<br>
            L'Associazione, e quindi anche la piattaforma, nascono dal desiderio di promuovere e diffondere la cultura della democrazia elettronica nella città di Piazza Armerina. Quindi il progetto si focalizza inizialmente solo su questa città. Tuttavia, la piattaforma è stata riprogettata per inserire e gestire anche altri comuni, qualora nasca la necessità. Quindi chiunque sia interessato ad utilizzare questo strumento è libero di farlo aderendo all'Associazione, purché maggiorenne e residente in un comune della Regione Siciliana.<br>
            Questa piattaforma web è basata su <a target="_blank" ng-href="https://citizenos.com">Citizen OS</a> (che significa "il sistema operativo dei cittadini"), un software <i>open source</i> concepito e sviluppato a Tallinn, in Estonia. Si tratta di un software libero e gratuito, il cui codice sorgente è pubblico, consultabile e migliorabile da tutti. Ciò significa che chiunque può visionarlo, usarlo o modificarlo liberamente. Di conseguenza, anche la piattaforma Piazza 3.0 segue la stessa filosofia (<i>open source</i>), infatti il suo codice sorgente è pubblicato su <a target="_blank" ng-href="https://github.com/EgidioRomano/Piazza3.0">GitHub</a>, accessibile a tutti. La struttura interna del software è quindi visionabile da chiunque voglia farlo. Si accettano inoltre richieste di aggiornamenti o modifca delle funzionalità. Infine, chiunque abbia le giuste competenze tecniche e voglia di contribuire allo sviluppo della piattaforma è il benvenuto!
        </div>
    </div>

</div>
